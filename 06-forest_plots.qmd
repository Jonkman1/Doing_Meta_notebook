# De forest Plots

## Theorie:
Het is gebruikelijk om de resultaten van meta-analyses te visualiseren door middel van forest plots. Forest plots zijn op te vatten als een grafische weergave van de effectgrootte en het betrouwbaarheidsinterval van individuele studies en tonen ook het berekende totale effect. Ze laten het geobserveerde effect zien, het betrouwbaarheidsinterval en de gewichtsverdeling van elke studie. Ze laten ook het gepoolde effect zien dat berekend is over de studies.

Onderaan het *Voorbeeld van een forest plot* geeft een ruit het gemiddelde effect weer. De lengte van de ruit symboliseert het betrouwbaarheidsinterval van het gepoolde resultaat op de x-as. Meestal bevat een forest plot ook een verticale referentielijn die het punt op de x-as aangeeft dat gelijk is aan geen effect. In forest plots kun je ook iets laten zien over de heterogenities (zoals $I^2$ of $\tau^2$ weer te geven.

![Voorbeeld van een forest plot](img/Screenshot3.png)

Het is ook mogelijk om andere soorten informatie aan een forest plot toe te voegen, bijvoorbeeld de kwaliteitsbeoordeling die elke studie kreeg. Forest plots kunnen alleen resultaten weergeven die uitgaan van een vaste significantiedrempel, meestal $p<0,05$. Om te visualiseren hoe resultaten veranderen bij verschillende significantiedrempels, kunnen daarnaast draperieplots worden gegenereerd.

Het `meta`-pakket in R is een veelgebruikte tool voor het maken van forest plots. Het heeft veel functies en de opmaak van de plots kan worden aangepast aan de wensen van de gebruiker. 
